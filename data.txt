一山如畫對清江 門裏團圓事事雙 誰料半途分折去 空幃無語對銀缸
一生心事向誰論 十八灘頭說與君 世事盡從流水去 功名富貴等浮雲
一舟行貨好招邀 積少成多自富饒 常把他人比自己 管須日後勝今朝
一見佳人便喜歡 誰知去後有多般 人情冷暖君休訝 歷涉應知行路難
一春風雨正瀟瀟 千里行人去路遙 移寡就多君得 計如何歸路轉無聊
一春萬事苦憂煎 夏裏營求始帖然 更遇秋成冬至後 恰如騎鶴與腰纏
一春萬事苦憂煎 夏裏營求始帖然 更遇秋成冬至後 恰如騎鶴與腰纏
一紙官書火急催 扁舟速下浪如雷 雖然目下多驚險 保汝平安去復回
一般器用與人同 巧斲輪輿梓匠工 凡事有緣且隨分 秋冬方遇主人翁
一朝無事忽遭官 也是門衰墳未安 改換陰陽移禍福 勸君莫作等閒看
人說今年勝舊年 也須步多要周旋 一家和氣多生福 萋菲讒言莫聽偏
三千法律八千文 此事何如說與君 善惡兩途君自作 一生禍福此中分
兀坐幽居歎寂寥 孤燈掩映度清宵 萬金忽報秋光好 活計扁舟渡北朝
子有三般不自由 門庭蕭索冷如秋 若逢牛鼠交承日 萬事回春不用憂
不分南北與西東 眼底昏昏耳似聾 熟讀黃庭經一卷 不論貴賤與窮通
五十功名心已灰 那知富貴逼人來 更行好事存方寸 壽比岡陵位鼎台
今年禾穀不如前 物價喧騰倍百年 災數流行多疫癘 一陽復後始安全
今年好事一番新 富貴榮華萃汝身 誰道機關難料處 到頭獨立轉傷神
公侯將相本無種 好把勤勞契上天 人事盡從天理見 才高豈得困林泉
公侯將相本無種 好把勤勞契上天 人事盡從天理見 才高豈得困林泉
心頭理曲強詞遮 直欲欺官行路斜 一旦醜形臨月鏡 身投憲網莫咨嗟
木有根荄水有源 君當自此究其原 莫隨道路人閒話 訟到終凶是至言
世間萬物各有主 一粒一毫君莫取 英雄豪傑自天生 也須步步循規矩
仙風道骨本天生 又遇仙宗為主盟 指日丹成謝巖谷 一朝引領向天行
兄弟好名聲 只管謙撝莫自矜 丹詔槐黃相逼近 巍巍科甲兩同登
功名富貴自能為 偶著仙鞭莫問伊 萬里鵬程君有分 吳山頂上好鑽龜
北山門外好安居 若問終時慎厥初 堪笑包藏許多事 鱗鴻雖便莫修書
去年百事頗相宜 若較今年時運衰 好把瓣香告神佛 莫教福謝悔無追
生前結得好緣姻 一笑相逢情自親 相當人物無高下 得意休論富與貧
田園價貫好商量 事到公庭彼此傷 縱使機關圖得勝 定為後世子孫殃
吉人相遇本和同 況有持謀天水翁 人力不勞公論協 事成功倍笑談中
好將心地力耕耘 彼此山頭總是墳 陰地不如心地好 修為到底卻輸君
年來耕稼苦無收 今歲田疇定有秋 況遇太平無事日 士農工賈百無憂
年來豐歉皆天數 自是今年旱較多 與子定期三日內 田疇霑足雨滂沱
汝是人中最吉人 誤為誤作損精神 堅牢一念酬香願 富貴榮華萃汝身
百千人面虎狼心 賴汝干戈用力深 得勝回時秋漸老 虎頭城裏喜相尋
自南自北自東西 欲到天涯誰作梯 遇鼠逢牛三弄笛 好將名姓榜頭題
佛說淘沙始見金 只緣君子不勞心 榮華總得詩書效 妙裏工夫仔細尋
君今百事且隨緣 水到渠成聽自然 莫嘆年來不如意 喜逢新運稱心田
君今庚甲未亨通 且向江頭作釣翁 玉兔重生應發跡 萬人頭上逞英雄
君是山中萬戶侯 信知騎馬勝騎牛 今朝馬上看山色 爭似騎牛得自由
我本天仙雷雨師 吉凶禍福我先知 至誠禱祝皆靈應 抽得終籤百事宜
我曾許汝事和諧 誰料修為汝自乖 但改新圖莫依舊 營謀應得稱心懷
事端百出慮雖長 莫聽人言自主張 一著仙機君記取 紛紛鬧裏更思量
兩家門戶各相當 不是姻緣莫較量 直待春風好消息 卻調琴瑟向蘭房
兩家門戶各相當 不是姻緣莫較量 直待春風好消息 卻調琴瑟向蘭房
奉公謹守莫欺心 自有亨通吉利臨 目下營求且休矣 秋期與子定佳音
彼亦儔中一輩賢 勸君特達與周旋 此時賓主歡相會 他日王侯卻並肩
彼此家居只一山 如何似隔鬼門關 日月如梭人易老 許多勞碌不如閒
河渠傍路有高低 可歎長途日已西 縱有榮華好時節 直須猴犬換金雞
知君指擬是空華 底事茫茫未有涯 牢把腳根踏實地 善為善應永無差
知君袖內有驪珠 生不逢辰亦強圖 可歎頭顱已如許 而今方得貴人扶
花開花謝在春風 貴賤窮通百歲中 羨子榮華今已矣 到頭萬事總成空
門衰戶冷苦伶仃 自嘆祈求不一靈 幸有祖宗陰騭在 香煙未斷續螟蛉
南販珍珠北販鹽 年來幾倍貨財添 勸君止此求田舍 心欲多時何日厭
春來雨水太連綿 入夏晴乾雨又愆 節氣直交三伏始 喜逢滂沛足田園
春夏纔過秋又冬 紛紛謀慮攪心胸 貴人垂手來相援 休把私心情意濃
秋冬作事只尋常 春到門庭漸吉昌 千里信音符遠望 萱堂快樂未渠央
家道豊腴自飽溫 也須肚裏立乾坤 財多害己君當省 福有胚胎禍有門
朔風凜凜正窮冬 多羨門庭喜氣濃 更入新春人事後 衷言方得信先容
病患時時命蹇衰 何須打瓦共鑽龜 直教重見一陽復 始可求神仗佛持
耕耘只可在鄉邦 何用求謀向外方 見說今年新運好 門闌喜氣事雙雙
乾亥來龍仔細看 坎居午向自當安 若移丑艮陰陽逆 門戶凋零家道難
假君財物自當還 謀賴心欺他自奸 幸有高臺明月鏡 請來對照破機關
婚姻子息莫嫌遲 但把精神仗佛持 四十年前須報應 功圓行滿育馨兒
崆峒城裏事如麻 無事如君有幾家 勸汝不須勤致禱 徒勞生事苦咨嗟
崔巍崔魏復崔巍 履險如夷去復來 身似菩提心似鏡 長安一道放春回
從前作事總徒勞 纔見新春時漸遭 百計營求都得意 更須守己莫心高
捨舟遵路總相宜 慎勿嬉遊逐貴兒 一夜樽前兄與弟 明朝仇敵又相隨
望渠消息向長安 常把菱花仔細看 見說文書將入境 今朝喜色上眉端
陰裏詳看怪爾曹 舟中敵圖笑中刀 藩籬剖破渾無事 一種天生惜羽毛
勞心汨汨竟何歸 疾病兼多是與非 事到頭來渾似夢 何如休要用心機
喜鵲簷前報好音 知君千里欲歸心 繡幃重結鴛鴦帶 葉落霜飛寒色侵
焚香來告復何辭 善惡平分汝自知 屏卻昧公心裏事 出門無礙是通時
登山涉水正天寒 兄弟姻親那得安 幸遇虎頭人一喚 全家遂保汝重歡
蛩吟唧唧守孤幃 千里懸懸望信歸 等得榮華公子到 秋冬括括雨靡靡
貴人遭遇水雲鄉 冷淡交情滋味長 黃閣開時延故客 驊騮應得驟康莊
勤耕力作莫蹉跎 衣食隨時安分過 縱使經商收倍利 不如逐歲廩禾多
嗟子從來未得時 今年星運頗相宜 營求動作都如意 和合婚姻誕貴兒
新來換得好規模 何用隨他步與趨 只聽耳邊消息到 崎嶇歷盡見亨衢
經營百出費精神 南北奔馳運未新 玉兔交時當得意 恰如枯木再逢春
萬人叢裏逞英豪 便欲飛騰霄漢高 爭奈承流風未便 青燈黃卷且勤勞
雷雨風雲各有司 至誠禱告莫生疑 與君定約為霖日 正是蘊隆中伏時
碧玉池中開白蓮 莊嚴色相自天然 生來骨格超凡俗 正是人間第一仙
箇中事緒更紛然 當局須知一著先 長舌婦人休酷聽 力行禮義要心堅
與君夙昔結成冤 今日相逢那得緣 好把經文多諷誦 祈求戶內保嬋娟
與君萬語復千言 祗欲平和雪爾冤 訟則終凶君記取 試於清夜把心捫
嘯聚山林兇惡儔 善良無事苦煎憂 主人大笑出門去 不用干戈盜賊休
憶昔蘭房分半釵 而今忽把信音乖 痴心指望成連理 到底誰知事不諧
樽前無事且高歌 時未來時奈若何 白馬渡江嘶日暮 虎頭城裏看巍峨
隨分堂前赴粥饘 何須妄想苦憂煎 主張門戶誠難事 百歲安閒得幾年
營為期望在春前 誰料秋來又不然 直遇清江貴公子 一生活計始安全
艱難險阻路蹊蹺 南鳥孤飛依北巢 今日貴人曾識面 相逢卻在夏秋交
蘇秦三寸足平生 富貴功名在此行 更好修為陰騭事 前程萬里自通亨
巍巍獨步向雲間 玉殿千官第一班 富貴榮華天付汝 福如東海壽如山
曩時敗北且圖南 筋力雖衰尚一堪 欲識生前君大數 前三三與後三三
纔發君心天已知 何須問我決狐疑 願子改圖從孝悌 不愁家室不相宜